---
title: "বাম হাত ব্যবহার করি"
---
বাচ্চারা দুই হাত দিয়ে ভাত খায়...
দেখতে কতো ভালো লাগে। মুরগির কেচি মাংসের টুকরাটা কি সুন্দর করে ধরে, দুইহাতে ছিড়ে খায়। কোন হাত দিয়ে ভাত জড়ো করবে আর কোনটা দিয়ে মুখে চালান, সবই তার ইচ্ছা। সভ্য করতে গিয়ে প্রথমে শিখানো হয়, "বাবা এক হাত দিয়ে খেতে হয়, তুমি ডানহাত দিয়ে খাবা আর বামহাতের কর্ম পরে বুঝবা"।
সেই যে সভ্য জগৎ এ প্রবেশ...ফলাফল?

ডানহাত দিয়ে মোবাইল ব্যবহার করতে পারি না, মনে হয় বাটন গুলার মধ্যে দুরত্ব বেড়ে গেলো। বাম হাত দিয়ে লিখলে একটা লাইন উপবৃত্ত আকার ধারণ করে, কেমনে জানি প্রথম শব্দটার সাথে শেষেরটা লেগে যায়। যেন আমি কোনো স্কুল এর মনোগ্রাম বানাচ্ছি - শিক্ষা, প্রগতি, শৃঙ্খলা...
দুই হাত যে একসাথে ব্যবহার করতে পারে ওর জন্য একটা ভালো শব্দ ছিলো, সব্যসাচী। ওটা হওয়া কষ্টকর, বামহাত এ রোডরেশ খেলা যায়, কেরাম না। আর বামহাত দিয়ে মানিবেগ বের করা, তুই করে দেখা।

তাহলে দুই হাত কাধ এ ঝুলাইয়া রাখার মানে কি?

বামহাতের মাসেল দেখে মনে হয় কাকড়ার মাসেল, চিকন এর মধ্যে একটু ফুলা। তাও মানুষের সন্দেহ বাম হাতে মাসেল কেন হলো, করি কি আসলে। তিন ঘণ্টা লিখিত পরীক্ষা দিয়ে যে ডান হাতটা বানাইছি ওটা যেন দেখেই না। সমান ও করতে পারতেছি না দুই হাতের মাসেল। তাহলে আবার লি-ভাইদের মতো বামহাতের বুড়া আঙ্গুলের উপর ভর দিয়ে পুশআপ দিতে হবে।

মাউস নাড়াও, ডান হাত। ভাত খাও, ডান হাত। থাপ্পড় মারো, তাও ডান হাত।

মা-দের একটা পরিচিত হুমকি ছিল যে বামহাত দিয়ে থাপ্পড় দিব। যেন বামহাতের থাপ্পড় থেকে ডানহাতের থাপ্পড় উত্তম। কিন্ত ফ্লেমিং এর বামহাতের নিয়ম কি এইখানে কাজ করলো না? সবাই কি ওই থিওরিটা এনএফএস এর মতো করে ভাবে, যে ট্রেকটা ব্যাকওয়ার্ড ও মিররড করে খেলব। আসলে হয়টা কি তখন?

যারা সিঙ্গল প্লেয়ার গেমগুলা বানায় তারা ডানহাতি মানুষ আছে বলে স্বীকার করে বলেও মনে হয় না, প্লেয়ার কন্ট্রোল করো WASD দিয়ে। আর্মস পরিবর্তন করবে, তাও নামপেড এর ১,২,৩ দিয়ে নয়। যেই মাত্র বামহাত এ কন্ট্রোলগুলা শিখলাম, আবিস্কার হলো জয়স্টিক। এবার বামহাত শুধু নেভিগেশান এ শিখবে। যদিও ডানহাতি-দের জন্য বানানো জিনিস ব্যবহার করে নাকি বছরে অনেক বামহাতি মানুষ মারা যায়, শুধু ব্যবহার এর কষ্টে...

কেরাম এর বেস-গুটি বাম হাতটা ব্যবহার করে ফেললে সমস্যা কোথায় যদি বাকি তিন পকেট ডানহাত সার্ভিস দিয়ে দিয়ে ক্লান্ত হয়।

কিরামান কাতেবিন এর পজিসন ও অপরিবর্তনশীল। যেন তারা বোর্ড পরীক্ষা দিতে বসছে, শুরুতেই যদি বলে দাও মূল এ বসে আছে দুঃখী এক ফেরেস্তা তাহলে বামহাত করবে কেমনে ভালো কাজটা। যদিও দুই কাধ এ দুই ফেরেস্তা নিয়ম এখন আর চলে না। পলিটিশিয়ানদের নিশ্চয় বাম কাধে কিরামান কাতেবিন একসাথে থাকে, একটা লেখে কি শেষ করতে পারবে ওদের মুহুর্তের কীর্তি?

সব অপ্রয়োজনীয় কাজগুলো বাম হাতকে দিয়ে দিলেই তো হয়। সর্দি ঝরে, বাম হাতটাই ব্যবহার করি। হ্যান্ডসেক জিনিসটা তো আজকের জন্য শেষ বলে কোনো বেপার নাই, করি বাম হাত দিয়ে। ভীতিকর সব জায়গা চুলকায়, বাম হাত কোথায় গিয়ে কি করে কে খেয়াল রাখবে। সবাই শুধু দেখবে ডান হাত ঠিক ঠিক আছে তো...
ভোট দিবেন, পারলে ডান হাত কে রাজি করান। চলমান অবস্থায় ফেরিওলা থেকে কিছু কিনতে চান, বামহাত ব্যবহার না করেও পারবেন যদি টাকা দিতে না চান বা জিনিস নিতে ভুলে যান। মুষ্টিযুদ্ধের মতো জায়গায় যেখানে বামহাত দিয়ে অন্তত শেডো করে আর ডান হাত দিয়ে মারে, সেই আমরা ঠিক এ প্রিন্স অফ পার্সিয়া দেখি। তবে এক চোখ দিয়ে, তাও দুই তলোয়ার।

যতদূর দেখি, তাশ এর খেলা ভাঙতে, দাবার গুটি সাজাতে আর টাইপ করতেই দুইহাত এক সাথে ব্যবহার করি। সামান্য একটা কিবোর্ড এর বিশাল এনটার বাটনটা জীবনে মারতে পারলাম না বাম হাত দিয়ে অবচেতন মনে...

আর কাউকে কিছু আগাইয়া দিব, তাও বামহাত এ...

যারা বাম-হাতি ওদের ও নিশ্চয় এমন মনে হয়...
