---
title: "এ গ্রীনডে"
comments: false
description: "এ গ্রীনডে"
keywords: "knock knock"
published: false
---
ঘুম ভাঙ্গলো।  
ঘটনাটা কি?  
সকাল আটটায় কি কারণে আমার ঘুম ভাঙ্গলো?  
আরে এটা কার খাটে ঘুমিয়ে আছি।  
এটা কি, রুম এর মধ্যে প্লাসমা টিভি কোথা থেকে আসলো।  
এখানে আলমিরাটা না ছিল গতরাতে।  
কি বেপার। গত দুই ছয় মাসের মধ্যে তো এক ফোটাও ভদকা দেখি নাই, এখন উল্টাপাল্টা দেখি ক  েন।
আরে কার ফোন বাজে? এটা আমার ফোন?  
আমি কবে O2 এর ফোন কিনলাম।  

হ্যালো। জি বলছি।  
সাইট অফিস থেকে ফাইল নিয়ে হেডঅফিস এ আসব?  
ভাই কে আপনে? ভাই আমার অফিসটা কোথায় জানি।  
সরি স্যার। গতকাল রাতে দেরিতে, তাই আপনার ফোন বুঝি নাই  ।
আমি দশ মিনিট এর মধ্যে আসতেছি।  

আমি একটা জব করি। কবে জয়েন করলাম, কেন করলাম?
বাথরুমটা কোথায় গেল, আর এইখানে কাপড় এর আলমিরাটা কে ফিট করলো।
ভেন হিউসেন এর শার্ট আর গুচির পেন্টগুলা কি আমার? কোমর তো তিরিশ এ দেখা যাচ্ছে।

স্যার আপনার ব্রেকফাষ্ট রেডি। আপনার পছন্দের অন্ধপ্রদেশ এর আলু কুচি করে ভাজি করেছি আর লাহোরের গম এর রুটি। আমাজন এর রেনফরেস্ট থেকে নির্যাস করা খাটি পাতার চা গুলো গতকাল এসে পৌছেছে, দিব কি স্যার? আপনি আজকাল ফ্যাট এর ভয়ে বাটার আর ডিম খাওয়া বাদ দিছেন। একটু পাইন আপেল জুস দেই? আর ড্রাইভার মকবুল নিচে আপনার জন্য ৭ টা থেকে রেডি আছে।

আজকে জানলাম আমার একটা বাবুর্চি আর একটা ড্রাইভার ও আছে।।।

মকবুলটা মার্ক ২ চালাচ্ছে। ইচ্ছা করতেছে ওরে লাথি দিয়া ফালাইয়া দেই।
আমার স্বপ্নের গাড়ি চালাচ্ছে মকবুল এর বাচ্চা, কেমনটা লাগে।

ওই বেটা এখন ঠিকঠাক অফিস চিনলেই হয়।

অফিস এ ঢুকতে যে পরিমান সালাম পেলাম মাহফিলে গেলে তো বড় হুজুররা এত সালাম পায় না, এখন কেউ এসে পায়ের বুড়া আঙ্গুল চোষা শুরু না করলেই হয়।

স্যার এই ডায়রিতে আপনার আজকের সব এপয়েন্টমেন্ট আর মিটিং এর ডিটেলস আছে। আর জি এম আপনাকে অফিস এ আসার পর ফোন করতে বলেছে। আমি কি জি এম স্যার কে ডায়াল করে আপনাকে লাইন দিব?

না, পরে।
এই হট চিকিটা আমার পি এস?
ওর ফোন নম্বর কত।।।

হেভি ক্ষুদা। দুপুর দুইটাও বাজে। কোথায় খাবো, কি খাবো।

আবার ফোন। চাকরিতে সুখ নাই রে, আগেই ভালো ছিলাম।
হ্যালো, জি স্যার...জি আমার কাজ শেষ। আমি কি এখন সাইট অফিসটায়...জি না...
ঠিক আছে স্যার তাহলে আমি সারিনাতেই চলে আসতেছি।
ওইখানেই প্রজেক্টটা নিয়ে কথা হবে।

৫টা বাজে। অফিস শেষ হয় না কেন? সারা দিন এই একটা রুম এর মধ্যে বন্ধি হয়ে চুপচাপ বসে থাকা। কালকেই পি এস এর টেবিল এই রুম এর মধ্যে নিয়ে আসব। তাহলে টাইমটা ভালো যাবে।

আবার ফোন।
হ্যালো, কে আসছে? এটা কোন জন? তোমাকে না বলছি আমি আজ আর কারো সাথে দেখা করতে পারব না। পি এস হয়েছ, অন্য মানুষের হাত থেকে বসকে বাচানো না তোমার কর্তব্য।
আচ্ছা ঠিক আছে, পাঠাইয়া দাও। আর শুনো, তুমি আজ চলে যাও, আর কোনো কাজ নাই। কালকে আরো কম মানুষকে আমার এপয়েন্টমেন্ট দিবা। এত কথা বললে কাজ গুলো করব কবে?

জি আসেন আসেন, বসেন।
আপনাকে তো চিনলাম না।
আমি ফাইজলামি করতেছি?
এখনি বের হতেও হবে?
আপনার সাথে?
আপনার বাপের সাথে আজ আমার ডিনার করার কথা ছিল?
মনে পরছে, মনে পরছে পটল। তোমার সাথে একটু মজা করলাম।
তোমার সাথে যে সব এপয়েন্টমেন্ট গুলা সেট করা ওই গুলা তো আর ডায়রিতে লেখি না, তাই মাঝে মাঝে ডাটা এরর খাই।
চল চল এখনি বের হয়ে পরি।
আর তেমন কাজ ও নাই এইখানে।

আমার একটা গার্লফ্রেন্ড আছে? তার বাবার সাথে আজ আমার ডিনার করার কথা? একটা দিনে একটা মানুষ যত ভালো জিনিস জানতে পারে তার সব জানা হয়ে গেছে।
হতাশাবাদী মনটা বলতেছে যে বাকি রাতটা বোরিং যাবে।।।

রাত এগারোটা বাজে হবু বাপের সাথে জাপানিজ খেয়ে পেটের গুটুর পাটুর আর থামানো গেল না মনে হয়। এখন সোফায় বসে বিড়ি টানি আর...একটা ব্লগ লেখে ফেলবো কি? টাইটেল হবে এ গ্রেট ডে...

ধাক্কা দিল কে রে?
আরে সোফা গেল কি?
টিভি গেল কি?

এই বেটা...দুই ঘন্টা ধরে চুপচাপ বসে কি ভাবিস। ঝিম মারলি কেন। চল চল রাত এগারোটা বাজে। আরো দেরী করলে পরে ঘরে ঘুমানো হবে না আর। রেলস্টেশন মশায় ভরা।

চল বাসায় যাই। আজ বুঝলি ফীলিংস ভালো এ...আমি কল্পনায় গাড়ি...বাড়ি...নারী...চাকরি...খানা...সব এ পেয়ে গেসিলাম। ফাদার-ইন-ল জাপানিজ ও খেতে দিছিল ডিনার এ।
কিরে...তোর তো এখনো মন ঠিক হয় নাই, চা খাওয়াতে হবে, নইলে আজ বাসায় গিয়ে নির্ঘাত আন্টিকে তুই ও আন্টি এ বলবি।।।




সিনেমা আর জীবন দেখে কল্পনার কি হয়েছে আমাদের।।।
