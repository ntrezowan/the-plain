---
title: "হতাশ বাংলাদেশ"
---
alexa.com এ গেছিলাম আজকে। মজা পাইছি দেখে।
কিছু ধারণা হইছে বাংলাদেশের পোলাপানদের সম্পর্কে যারা ইন্টারনেট ইউস করে...

এক নম্বর এ আছে yahoo.com
তার মানে আমরা এখনো ইয়াহু মেইল এ ইউস করি। জিমেল, এমএসএন এখনো পরের কথা।

দুই নম্বর এ আছে google.com.bd
মনে হচ্ছে সবাই google.com হোমপেজ বানাইছিল। আর গুগল ইউআরএল রিডাইরেক্ট করে google.com.bd তে পাঠাইয়া দেয়। ভাতের উপর চাপ কমাতে আলু খাওয়ার বুদ্ধি কি গুগল আমাদের থেকেই শিখলো নাকি?

তিন নম্বর এ আছে অলমাইটি facebook.com
নিজেও লগইন করে আছি, তাই কিছু না বলি।

এরপর google.com, msn.com, rapidshare.com, youtube.com এই সব হাবিজাবি।

তবে চোখ বড় বড় করে দেখার মত জিনিস হলো যে ৯ নম্বর এ joubonjala.com
পোলাপাইনগুলা নষ্ট...

wikipedia.org এত নিচে আমি আশা করি নাই। আফসোস দেশের মানুষ জ্ঞানের দিক থেকে মুখ ফিরাইয়া নিছে।

১৪ নম্বর এ dsebd.org দেখে মনে হচ্ছে বিসনেস ভালো এ চলতেছে।

১৫ নম্বরটা আবার আমাকে দেশের ছেলেপেলেদের সম্পর্কে কয়েকমুখী ধারণা দিচ্ছে। তারা মোবাইল ক্লিপস দেখতেই বেশি আগ্রহী। এখন কি আর debonairblog.com এ ঢুকলে হয়? ডিভিডি এর যুগে এই সব পিচ্চি পিচ্চি 3gp ফাইল কি পোষায়।

১৬ নম্বর এ bdjobs.org দেখে বুঝতে পারলাম কেন পোলাপাইন joubonjala আর debonairblog এর মত সাইট এ ঘুরে। কিছু করার নাই বলেই তো অকাজ করে।

১৭ নম্বর এ prothom-alo.com দেখে মনে হলো সবাই বজ্জাত নয়। কেউ কেউ সুস্থ বিনোদন ও চায়।

১৮ নম্বর এ আবার সেই adultfinder.com

২৭ নম্বর এ imdb.com দেখে মনে হলো পাবলিক শুধু মুভি দেখেও না, রিভিউ ও পড়ার চেষ্টা করতে। নাকি আমার মত মুভি দেখার আগেই ঘটনা পড়ে ফেলে, পরে আর নিজেকে বুঝাতে পারেনা যে মুভিটা দেখা উচিত।

৩৫ নম্বর এ download.com দেখে মনে হলো বাংলাদেশের ব্যান্ডউইথ আসলেই খারাপ। কিছুই ডাউনলোড করতে চায় না মানুষ।

৪১ নম্বর এ grameenphone.com কেনো বুঝলাম না। একটা সিম তো অনলাইন এ কিনা যায় না, নাকি মোবাইল নেটওয়ার্ক বেশি ইউস হলে তার আছর পড়ে কোম্পানি ওয়েবসাইট এ। গোজামিল...

৬০ নম্বর এ aiub.edu দেখে মনে হলো ভার্সিটি তার সব শক্তি দিয়ে ওয়েব বেসড ভার্সিটি করে সবার ঘরে ঘরে লেকচার নোট দিয়ে আসতেছে। শুধু পিডিএফ বা স্লাইড নামাইয়া প্রিন্ট করো। কথা হলো প্রিন্ট করার টাকা দিবে কে, এর চেয়ে আগের মত একজন প্রিন্ট করবে বাকিরা ফটোকপি তাই ভালো ছিলো না।

৬৭ এ amazon.com আছে ভালো কথা কিন্তু তার কারণ কি। উইন্ডো শপিং এর কথা শুনছিলাম, মনিটর শপিং টাইপ কিছু ইনভেন্ট হয়ে গেল নাকি।

৭০ এ orkut.com আর ৭২ এ myspace.com দেখে বুঝলাম facebook.com তাদের বিসনেস খেয়ে ফেলেছে।

৭৪ এ mininova.org আছে ঠিক আছে, কিন্তু টপ ১০০ লিস্ট এ demonoid.com বা btjunkie.org নাই কেনো।

১০০ নম্বর এ hackerbox.org দেখে বুঝলাম এইদেশে হ্যাকার হতে চায় বা আমি হ্যাকার ভাব নিতে চায় এমন মানুষ কম নাই। তাদের ECH কোর্সটা করে ফেলা উচিত যদি টাকা থাকে।

বটমলাইন টানলে বেপারটা এমন দাড়ায় যে মানুষ তিন প্লেট ভাত খেয়ে আরাম করে নেট এ বসে। প্রথমে ইমেইল চেক করে। তারপর গুগল এ গিয়ে কিছু টাইম নষ্ট করে, উল্টাপাল্টা ইচ্ছা মত এটা সেইটা সার্চ করে। এক সময়ে বিরক্ত হয়ে ফেইসবুক এ ঢুকে। কিছুখন দেখে, কিছুক্ষণ লেখে। তারপর আর কিছুই ভালো লাগে না। রাত ও অনেক হয়ে যায় ততক্ষণে। কখন যে ইন্দ্রিয়-তৃপ্তি খোজা শুরু করছে নিজেও বলতে পারে না। ছোটখাটো কিছু ভিডিও ডাউনলোড করার চেষ্টা করে। ডাউনলোড হয় না বা ব্যান্ডউইথ যন্ত্রনায় চিন্তা করে যে তাদের দরকার কর্পোরেট কানেকশন। ওটার আবার চার্জ বেশি। সাধ আর সাধ্যের চিরন্তন সমস্যা আর কি। তাই জব খোজা শুরু করে বিডিজবস এ গিয়ে। এপলাই করে আর নাই করে, শেষে ঘুম।

পরের দিনেও এক এ রুটিন।


http://www.alexa.com/site/ds/top_sites?cc=BD&ts_mode=country&lang=none

ঘটনা হলো এই রেটিং ক্রমাগত আপডেট হয়, তাই কোনো দায় নিতে পারছি না কিছু ভুল বলার।
